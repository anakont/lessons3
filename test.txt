Після повномасштабного вторгнення рф в Україну в університетах Фінляндії скоротилася кількість охочих вивчати російську мову.
Про це повідомляє Yle, передає Укрінформ.

«Вторгнення росії в Україну позначилося на кількості охочих вступити цього року на кафедри російської мови в університетах Тампере, Гельсінкі та Східної Фінляндії. Не всі абітурієнти прийшли на вступні іспити, і кілька людей відмовилися від запропонованих їм навчальних місць», - йдеться у повідомленні.

Утім, як зазначається, потреба у російськомовних у Фінляндії, як і раніше, існує.

«Експерти в галузі російської мови, культури та суспільства є важливим ресурсом безпекової політики, коли ми розглядаємо такі питання, як інформаційний вплив», - вважає Томі Хуттунен, професор російської літератури та культури в Університеті Гельсінкі.
